<h2 class="col-head col-head-about">Vad är Rehabstöd?</h2>

<p>
  Rehabstöd är en tjänst som gör det möjligt för dig som arbetar med koordinering av rehabiliteringsinsatser att få en översiktsbild över alla pågående sjukfall på en enhet. Även du som arbetar som läkare kan använda tjänsten för att se de pågående sjukfall där du utfärdat det nuvarande intyget.
</p>

<h3>Om sjukfallstabellen</h3>
<p>Tabellen visar pågående sjukfall för den enhet du har loggat in på.</p>
<p>
  Varje sjukfall utgör en rad i tabellen, och det går att filtrera sökresultatet på diagnos, sjukskrivningslängd och läkare eller genom fritextsökning.
</p>

<p>I tabellen visas följande information:</p>
<ul>
  <li>
    Personnummer<br>
    Patientens fullständiga personnummer på formen ÅÅÅÅMMDD-NNNN.
  </li>
  <li>
    Ålder<br>
    Patientens aktuella ålder.
  </li>
  <li>
    Namn<br>
    Patientens för- och efternamn. Om du är inloggad som läkare kan du se sekretessmarkerade patienter, för dessa visas "Sekretessmarkerad uppgift" istället för för- och efternamn. Om det har uppstått ett tekniskt fel med att inhämta namn på patienten visas "Namn okänt".
  </li>
  <li>
    Kön<br>
    Kön baseras på näst sista siffran i personnumret.
  </li>
  <li>
    Huvuddiagnos<br>
    Huvuddiagnosen i det nuvarande intyget visas. Kod och namn visas. Namnet kan vara förkortat av utrymmesskäl.
  </li>
  <li>
    Bidiagnos<br>
    Eventuella bidiagnoser i det nuvarande intyget visas. Endast kod visas.
  </li>
  <li>
    Startdatum<br>
    Startdatumet på det första intyget i sjukfallet som är utfärdat på den aktuella enheten.
  </li>
  <li>
    Slutdatum<br>
    Slutdatumet på det sista intyget i sjukfallet som är utfärdat på den aktuella enheten.
  </li>
  <li>
    Sjukskrivningslängd<br>
    Antal dagar med aktivt intyg från sjukfallets startdatum till slutdatum. Dagar då det inte finns något aktivt intyg räknas bort.<br>
    Exempel:<br>
    Intyg 1: 2014-09-01 - 2014-10-31<br>
    Intyg 2: 2014-11-05 - 2014-12-31<br>
    Sjukskrivningslängd: 61+57=118 dagar
  </li>
  <li>
    Antal intyg<br>
    Det antal intyg som ingår i sjukfallet.
  </li>
  <li>
    Sjukskrivningsgrad<br>
    Alla sjukskrivningsgrader i det nuvarande intyget visas i kronologisk ordning. Den sjukskrivningsgrad som gäller vid inloggningstillfället markeras.
  </li>
  <li>
    Läkare<br>
    Namnet på den läkare som utfärdat det nuvarande intyget. Namnet hämtas från HSA-katalogen. Om det inte går att slå upp läkaren i HSA-katalogen visas bara HSA-id.
  </li>
</ul>

<h3>Om statistiken på översiktssidan</h3>
<p>
  Statistiken på översiktssidan omfattar alla pågående sjukfall på den valda enheten, och visar bland annat fördelningen med avseende på kön och diagnos. Som läkare ser du statistik över de sjukfall där du själv utfärdat det nuvarande intyget.
</p>
<p>
  Statistiken påverkas inte av de val du gör i filterfunktionen för sjukfallstabellen. Dock påverkas den av inställningen för hur många dagars uppehåll som är tillåtet mellan två intyg för att de ska räknas som ett sjukfall.
</p>

<h3>Användare</h3>
<p>
  Rehabstöd är framtaget som ett verktyg för rehabkoordinatorer och läkare.
</p>

<ul>
  <li>
    Rehabkoordinator - en person som arbetar med koordinering av rehabiliteringsinsatser för sjukskrivna patienter på en enhet. Som rehabkoordinator har du tillgång till alla pågående sjukfall (förutom sjukfall för patienter som har sekretessmarkering i folkbokföringen) på den valda enheten.
  </li>
  <li>
    Läkare - legitimerad eller AT-läkare med medarbetaruppdraget "Vård och behandling" på en enhet. Som läkare ser du samtliga sjukfall där du själv har utfärdat det nuvarande intyget, oavsett om patienten har sekretessmarkering i folkbokföringen eller inte.
  </li>
</ul>

<h3>Loggning</h3>
<p>
  I enlighet med patientdatalagen (2008:35), även kallad PDL, måste loggning av elektroniskt åtkomst av dokumenterade uppgifter om en patient loggas och kontrolleras systematiskt. Syftet med loggningen är att vårdgivaren ska kunna kontrollera att ingen obehörig kommer åt patientuppgifter. Dessutom är loggningen till för att ge patienten möjligheten att kunna informeras om den åtkomst som har förekommit.
</p>
<p>För dig som användare av Rehabstöd innebär detta att din aktivitet i Rehabstöd loggas när du väljer att se pågående sjukfall och ta del av patientinformation.</p>

<h3>Användarmanual</h3>
<p>
  Mer information om Rehabstöd och vilken behörighet som krävs för att logga in går att få genom att läsa tjänstens <span dynamiclink key="rehabstodAnvandarmanual"></span>.
</p>

<h3>Webbläsare som stöds</h3>
<p>
  För att kunna använda funktionerna i Rehabstöd behöver du Internet Explorer 11 eller efterföljande versioner. Det går att använda andra webbläsare men då finns risk för att problem uppstår.
  Du måste även ha JavaScript aktiverat i din webbläsare för att kunna använda Rehabstöd.
</p>

<h3>Ansvarig för Rehabstöd</h3>
<p>
  <span dynamiclink key="ineraMainPage"></span><br>
  Postadress: Box 17703<br>
  118 93 Stockholm<br>
  Organisationsnummer: 556559-4230
</p>
