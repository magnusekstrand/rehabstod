<h2 class="col-head col-head-about">Vad är Rehabstöd?</h2>

<p>
  Rehabstöd är en tjänst som gör det möjligt för dig som arbetar med koordinering av rehabiliteringsinsatser att få en
  översiktsbild över pågående sjukfall på en enhet.
  Tjänsten innehåller en tabell som går att filtrera på bland annat diagnos och sjukskrivningslängd samt övergripande statistik.
</p>

<h3>Om sjukfallstabellen</h3>
<p>Tabellen visar pågående sjukfall för den enhet du har loggat in på.</p>
<p>
  Varje sjukfall utgör en rad i tabellen, och det går att filtrera sökresultatet på diagnos och sjukskrivningslängd eller genom fritextsökning.
</p>

<p>I tabellen visas följande information:</p>
<ul>
  <li>
    Personnummer<br>
    Patientens fullständiga personnummer på formen ÅÅÅÅMMDD-NNNN. Inom parentes visas även patientens aktuella ålder.
  </li>
  <li>
    Namn<br>
    Patientens för- och efternamn.
  </li>
  <li>
    Kön<br>
    Kön baseras på näst sista siffran i personnumret.
  </li>
  <li>
    Diagnos<br>
    Huvuddiagnosen i det nuvarande intyget visas.
  </li>
  <li>
    Startdatum<br>
    Startdatumet på det första intyget i sjukfallet som är utfärdat på den aktuella enheten.
  </li>
  <li>
    Slutdatum<br>
    Slutdatumet på det sista intyget i sjukfallet som är utfärdat på den aktuella enheten.
  </li>
  <li>
    Sjukskrivningslängd<br>
    Antal dagar med aktivt intyg från sjukfallets startdatum till slutdatum. Dagar då det inte finns något aktivt intyg räknas bort. Här visas också det antal intyg som ingår i sjukfallet.<br>
    Exempel:<br>
    Intyg 1: 2014-09-01 - 2014-10-31<br>
    Intyg 2: 2014-11-05 - 2014-12-31<br>
    Sjukskrivningslängd: 61+57=118 dagar
  </li>
  <li>
    Sjukskrivningsgrad<br>
    Alla sjukskrivningsgrader i det nuvarande intyget visas i kronologisk ordning. Den sjukskrivningsgrad som gäller vid inloggningstillfället markeras.
  </li>
  <li>
    Läkare<br>
    Namnet på den läkare som utfärdat det nuvarande intyget. Namnet hämtas från HSA-katalogen. Om det inte går att slå upp läkaren i HSA-katalogen visas bara HSA-id.
  </li>
</ul>

<h3>Om statistiken</h3>
<p>
  Statistiken omfattar alla pågående sjukfall på den valda enheten, och visar bland annat fördelningen med avseende på kön och diagnos.
  Som läkare ser du statistik över de sjukfall där du själv utfärdat det nuvarande intyget.
</p>
<p>
  Statistiken påverkas inte av de val du gör i filterfunktionen för sjukfallstabellen.
  Dock påverkas den av inställningen för hur många dagars uppehåll som är tillåtet mellan två intyg för att de ska räknas som ett sjukfall.
</p>

<h3>Användare</h3>
<p>
  Rehabstöd är framtaget som ett verktyg för rehabkoordinatorer och läkare.
</p>

<ul>
  <li>
    Rehabkoordinator - en person med medarbetaruppdraget "Vård och behandling" som arbetar med koordinering av rehabiliteringsinsatser för sjukskrivna patienter på en enhet. Som rehabkoordinator har du tillgång till alla pågående sjukfall på den valda enheten.
  </li>
  <li>
    Läkare - legitimerad eller AT-läkare med medarbetaruppdraget "Vård och behandling" på en enhet. Som läkare ser du de sjukfall där du själv har utfärdat det nuvarande intyget.
  </li>
</ul>

<h3>Webbläsare som stöds</h3>
<p>
  För att kunna använda funktionerna i Rehabstöd behöver du Internet Explorer 9 eller efterföljande versioner. Det går att använda andra webbläsare men då finns risk för att problem uppstår.
  Du måste även ha JavaScript aktiverat i din webbläsare för att kunna använda Rehabstöd.
</p>

<h3>Ansvarig för Rehabstöd</h3>
<p>
  <a href="http://www.inera.se" target="_blank">Inera AB</a><br>
  Postadress: Box 17703<br>
  118 93 Stockholm<br>
  Organisationsnummer: 556559-4230
</p>